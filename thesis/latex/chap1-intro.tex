\chapter{مقدمه}
\label{ch:fasl1}
\pagenumbering{arabic} %برای اینکه شماره‌گذاری از حالت حرفی به عددی تبدیل شود.

\section{انگیزه}
در  علوم مهندسی، شبیه‌سازی باعث کاهش هزینه‌ها و نوآوری در طراحی می‌شود. یکی از علوم مهندسی که دانش شبیه‌سازی 
به پیشرفت آن کمک می‌کند، جریان چند‌فازی در محیط متخلل است. این علم در صنایع متعددی کاربرد دارد، از جمله: مدیریت آب‌های
 زیرزمینی، مهندسی مخزن و مهندسی ژئوتکنیک. برای مثال در زمینهٔ آب‌های زیرزمینی انتخاب یک روش مناسب برای دفع زباله‌های 
 شیمیایی به طوری که کمترین آسیب را به این منابع بزند، نیاز به شبیه‌سازی راهکارهای گوناگون دارد\cite{basthabil}. 
 در مهندسی ژئوتکنیک، با توجه به اینکه رفتار مکانیکی خاک با تغییر میزان اشباع\footnote{Saturation} فاز‌های مختلف در آن تغییر می‌کند، 
 حل توزیع سیالات در خاک در شبیه‌سازی رفتار مکانیک سازه اهمیت پیدا می‌کند. امّا کاربردی که در این رساله مورد توجه ماست، 
 شبیه‌سازی جریان سیالات در مخازن هیدروکربنی است. چرا که مدیریت مناسب منابع هیدروکربنی در گرو پیش‌بینی مناسب توانایی تولید و 
 انتخاب روش بهینه برای افزایش بازدهی منابع می‌باشد و یکی از روش‌های دست‌یابی به این مهم، شبیه‌سازی فرآیند استخراج نفت و 
 جریان آن در مخزن می‌باشد.

با توجه به اینکه بخش عظیمی از درآمد کشورمان از صنعت نفت تأمین می‌شود، تحقیق و توسعه در این زمینه اهمیت زیادی پیدا می‌کند. این صنعت به دو بخش صنایع بالادستی و صنایع پایین‌دستی تقسیم می‌شود. مهندسی مخزن و شبیه‌سازی مخازن نفتی جزئی از صنایع بالادستی محسوب می‌شود. در این حیطه مخازن نفتی به دو دسته معمولی\footnote{Conventional} و نامعمول\footnote{Unconventional} تقسیم می‌شوند. مخازن معمولی، رفتار قابل پیش‌بینی‌تری نسبت به مخازن نامعمول دارند. این مخازن فاقد ترک\footnote{Fracture} هستند و سنگ تشکیل‌دهنده آن‌ها از نظر خواص مهندسی نسبتاً همگن\footnote{Homogenous} و همسان\footnote{Isotropic} است. شبیه‌سازی مخازن نامعمول به دلیل وجود ترک‌ها، ناهمسانی و ناهمگنی شدید و \dots‌خ{} فرآیند پیچیده‌تری می‌باشد. یکی از مثال‌های مخازن نامعمول، مخازن ترک‌دار طبیعی هستند. در این مخازن به دلیل حرکت‌های زمین‌ساختی،  ترک‌های متعددی (از مقیاس‌های خیلی کوچک تا مقیاس‌های بزرگ) به وجود آمده‌اند. دستهٔ مهم دیگری از مخازن نامعمول را مخازن شیل\footnote{Shale} تشکیل می‌دهند. در این مخازن برای برداشت نفت و گاز باید به طور مصنوعی در اطراف چاه‌ها ترک ایجاد شود. در هر دو حالت ذکر شده مدل‌سازی ترک‌ها و تأثیر آن‌ها در فرآیند‌های افزایش برداشت، از اهمیت ویژه‌ای برخوردار است.

 مخازن ترک‌دار طبیعی بخش قابل توجهی از مخازن نفتی خاورمیانه را تشکیل می‌دهند\cite{sarma}. دقت در بررسی رفتار این مخازن می‌تواند به سود اقتصادی عظیمی منجر شود در حالی که عدم شناخت مناسب می‌تواند ضرر‌های هنگفتی را به بار آورد. برای مثال، در سال ۱۹۷۸ در میدان بیور‌ریور\footnote{Beaver River} در کانادا، تولید کم و غیر قابل پیش‌بینیِ بزرگترین میدان گازی ایالت بریتیش کلمبیا باعث تعجب بسیاری شد\cite{vangolf} بر خلاف آن، در سال ۱۹۵۱ در میدان نفتی مارالاپاز در ونزوئلا که دارای تخلخل ماتریس کمتر از 3 درصد و نفوذپذیری در حدود یک دهم میلی دارسی بود، تولید روزانه ۲۵۰٬۰۰۰ بشکه صورت می‌گرفت\cite{vangolf}. اهمیت عظیم مدلسازی مخازن ترک‌دار طبیعی مشوق اصلی این پروژه می‌باشد.

\section{هدف}
روش‌های متعددی برای مدل‌سازی ترک‌ها وجود دارند که بسیاری از آن‌ها در \cite{berkowitz} عنوان شده‌اند. دو خانواده روش‌های متدوال روش‌های ترک
گسسته\footnote{Discrete Fracture} و روش‌های ترک پیوسته\footnote{Continuum Fracture} می‌باشند. در روش‌های ترک پیوسته فرض می‌شود که محیط ترک و محیط ماتریس هر دو محیط‌هایی پیوسته هستند که در محیط متخلخل قرار گرفته‌اند و جریان سیال در هر دو محیط وجود دارد، به علاوه فرض می‌شود که این دو محیط سیال را با یکدیگر نیز مبادله می‌کنند. در روش ترک گسسته مدل کردن ناهمسانی و ناهمگنی خواص در محیط متخلخل اهمیت خیلی بیشتری نسبت به حالت قبلی دارد. زمانی که این ناهمگنی و ناهمسانی مدل شود ترک چیزی جز قسمتی از محیط متخلخل با خواصی متفاوت نخواهد بود. معمولا با فرض اینکه متغیر‌ها در ضخامت ترک تغییر نمی‌کنند (به دلیل ضخامت خیلی کم نسبت به ماتریس) می‌توان روش‌های عددی را پایدار‌تر و سریعتر کرد. با توجه به این مطلب اهداف این پروژه به شرح زیر هستند.
\begin{tight_enumerate}
\item ساخت یک برنامه محاسباتی برای شبیه‌سازی جریان دوفاز غیرامتزاجی\footnote{Immiscible} و تراکم ناپذیر، با ویژگی‌های:
	\begin{tight_itemize}
	\item حل مسائل در هندسه‌های یک و دو‌بعدی.
	\item استفاده از یک روش حجم محدود\footnote{Cell Centered Finite Volume} بر روی شبکه محاسباتی بدون سازمان\footnote{Unstructured Grid}.
	\item استفاده از روش \text‌لاتین{IMPES} برای خطی سازی معادلات.
	\item مدل‌سازی ناهمگنی و ناهمسانی خواص سنگ و خواص سیالات.
	\item قابلیت مدل‌کردن ترک‌ها با استفاده از المان‌های دوبعدی\footnote{Fine Mesh Solvers} و المان‌های یک یعدی
	\item مدل کردن شرایط مرزی مختلف.
	\end{tight_itemize}
\item بررسی صحت\footnote{Verification} برنامه تولید شده.
\end{tight_enumerate}
درا ین پروژه سعی شده است که ويژگی‌های برنامه ساخته‌شده و مدل سیالاتی استفاده شده در عین سادگی پرکاربرد نیز باشند.

\section{مروری بر کارهای انجام شده}
برنامه‌ای که باید در این پروژه ساخته شود، توسط محققان متعددی به همین روش، روش‌های مشابه و البته روش‌های متفاوتی ساخته شده‌است. در این قسمت تعدادی از این مقالات را که در انجام این پروژه از آن‌ها کمک گرفته‌ایم و یا اینکه ارتباط نزدیکی با این پروژه دارند، نام خواهیم برد.

دو مقاله \cite{baca} و \cite{noorishad} از اوّلین تلاش‌ها برای پیاده‌سازی روش ترک گسسته به شمار می‌روند. در این مقالات جریان سیال تک‌فاز به هم‌راه انتقال حرارت و انتقال محلول در محیط متخلخل ترک‌دار، به روش گالرکین\footnote{Upwinded Galerkin} مدل‌سازی شده است. کریمی‌فرد و فیروز‌آبادی\cite{karimi1} همین روش را برای شبیه‌سازی جریان دوفازی غیرامتزاجی تعمیم دادند. روش گالرکین ساده به دلیل \text‌لاتین{conservative} نبودن، نمی‌تواند ناهمگنی و ناهمسانی شدید خواص سیال و سنگ را به درستی مدل کند و نسبت به روش‌هایی که در ادامه بیان خواهیم کرد از مقاومت\footnote{Robustness} کمتری برخوردار است.

بستیان در \cite{bastn,basthabil} از یک روش حجم محدود گره مرجع\footnote{Vertex Centered} و فرمولاسیون‌های متعدد  برای شبیه‌سازی  جریان دوفازی در محیط متخلخل با ناهمگنی بالا استفاده کرد. گروه تحقیقاتی همین محقق متعاقباً امکان استفاده از المان‌های با بعد کمتر برای مدل‌سازی ترک‌ها را نیز به روش خود اضافه کردند\cite{reichpaper,reichthes}. در تمامی این مقالات از روش‌های کاملاً ضمنی\footnote{Fully Implicit} برای خطی‌سازی  معادلات استفاده شده‌است. مونتیگودو و فیروزآبادی\cite{mont1,mont2} روشی مشابه با همان قابلیت‌ها را پیاده‌سازی کردند. آن‌ها بر خلاف گروه قبلی از روش  \text‌لاتین{IMPES} برای خطی سازی معادلات استفاده کردند. آن‌ها در ادامه از روش کاملاً ضمنی با فرمولاسیون متفاوتی نسبت به گروه اوّل برای خطی سازی معادلات استفاده کردند  و این دو روش را با یکدیگر مقایسه نمودند\cite{montimpj,montimpc}. روش استفاده شده در این پروژه نیز مشابه روش‌های دو گروه نام‌برده  می‌باشد. در طول این پروژه دو اشکال قابل توجه در این روش یافت شده‌اند. اوّل این که روش ما قادر نیست که ترک‌هایی که جلوی جبهه جریان را می‌گیرند مدل کند. اشکال دیگر این  است که در این روش با اینکه دو متغیر اشباع و فشار با دقت خوبی محاسبه می‌شوند، متغیرهای شار دقت کمتری دارند. با وجود این کاهش دقت، پاسخ‌های حاصل برای اهداف پروژهٔ کنونی کفایت می‌کنند.

کریمی‌فرد و عزیز \cite{karimi2}، روش حجم محدود سلول مرجعی\footnote{Cell Centered} را برای روش ترک گسسته طراحی کردند که از روش‌های گره مرجع
 ذکر شده ساده‌تر بود. به علاوه امکان مدل کردن ترک‌هایی که مانع جریان هستند را داشت. اشکال این روش این بود که از یک سلول محاسباتی  دو نقطه‌ای\footnote{Two Point Flux Approximation Scheme - TPFA} برای محاسبه شار استفاده می‌کرد و این امر باعث می‌شد که این روش نتواند ناهمسانگردی تراوایی مطلق\footnote{Absolute Permeability} را مدل کند و فقط برای ماتریس‌های همسانگرد مناسب باشد. آواتسمارک و همکاران و ادواردز و همکاران روش‌های حجم محدود خاص خود را برای شبیه‌سازی محیط بدون ترک طراحی کرده‌اند\cite{aavatsmark,edwards1}. این روش‌ها اخیراً برای مدل‌کردن ترک‌های گسسته تعمیم داده شده‌اند. ادعا شده است که این روش جدید هر دو مشکل عنوان شده برای روش ما را حل خواهند کرد\cite{edwards2}.

دسته‌ی دیگری از روش‌ها که برای شبیه‌سازی جریان چند‌فازی در محیط متخلخل به کار می‌روند و دقت بالایی در محاسبه شار دارند، روش‌های ترکیبی هستند. در این روش‌ها که معمولاً به کمک روش \text‌لاتین{IMPES} خطی می‌شوند، معادله فشار به کمک روش المان محدود ترکیبی\footnote{Mixed Finite Element} و معادله اشباع به کمک یک روش \text‌لاتین{conservative} مثل حجم محدود\cite{helmig} یا گالرکین گسسته\footnote{Discrete Galerkin}\cite{hoteitn} حل می‌شوند. این روش‌ها نیز برای مدل‌سازی ترک‌های گسسته تعمیم داده شده‌اند\cite{hoteitf}. تنها عیبی که می‌توان به این روش‌ها گرفت این است که نسبت به روش‌های قبلی بسیار پیچیده‌تر هستند و پیاده‌سازی آن‌ها نیازمند تجربه بالا در زمینه روش‌های المان محدود است.

\section{ساختار این رساله}

مراحل زیر در این رساله دنبال خواهند شد:
\begin{tight_itemize}
\item ابتدا در فصل \ref{ch:fasl2} خواص مهم سیالات و سنگ‌ها از جمله فشار مویینگی بیان خواهند شد. سپس معادلات حاکم بر سیستم و شرایط مرزی معرفی می‌شوند.
\item در فصل \ref{ch:fasl3} روش عددی برای حل معادلات در دو بعد معرفی خواهد شد.
\item در فصل \ref{ch:fasl4} مسائل متعددی از مراجع معتبر برای بررسی صحت برنامه حل خواهند شد.
\end{tight_itemize}
